<!DOCTYPE html>
<html lang="en">
<head>
    <meta charset="UTF-8">
    <title>Мюнхен</title>
</head>
<body>
    <h1>Мюнхен</h1>
    <p>Мю́нхен (нім. München, бав. Minga) — місто на річці Ізар на півдні Німеччини, у федеральній землі Баварія. Вільне
        місто (нім. kreisfreie Stadt), яке одночасно є столицею Баварії та адміністративного округу Верхня Баварія.

        Назва міста походить від давньоверхньонім. Munichen — «у ченців». Населення Мюнхена — 1 402 455 осіб (станом на
        30.09.2013). Таким чином, Мюнхен є найбільшим містом Баварії і третім, після Берліна та Гамбурга, містом Німеччини.
        В Мюнхені міститься уряд Баварії, уряд краю Верхня Баварія, а також уряд мюнхенського округу.

        Мюнхен славиться своїми броварськими традиціями. У місті стоять шість великих броварень, що постачають пивом відомий
        на ввесь світ Октоберфест — свято пива, кренделів, смажених курочок і каруселів, котре щорічно проводиться в кінці
        вересня — початку жовтня на Терезиній луці.

        Сучасний Мюнхен — не тільки осередок культурних та музейних цінностей, а й великий промисловий і дослідницький
        центр. Завдяки знаменитим університетам, одній із найбільших у Європі Баварській державній книгозбірні, що налічує 6
        мільйонів томів, інститутам імені Макса Планка та імені Гайнца Майєра-Лейбніца, ядерному науково-дослідному реактору
        й багатьом іншим установам Мюнхен утримує міцні позиції в європейській науці.</p>
    <img src="https://filearchive.cnews.ru/img/news/2020/05/14/munich600.jpg" alt="Munich">
    <h2>Економіка</h2>
    <p>Виробництво автомобілів (BMW), літаків, електронних пристроїв (Сіменс), пива; німецькі і міжнародні фінансові
        установи; міжнародне патентне управління; страхування; найбільше видавниче місто в Європі; місце розташування
        головних офісів багатьох компаній (як McDonald's і Microsoft); великий транспортний вузол, особливо авіаційний,
        центр біотехнологій, програмного забезпечення тощо.</p>
    <ul>
        Пам'ятки історії та культури:
        <li>Фрауенкірхе (Мюнхен)</li>
        <li>Міські брами XIII ст.</li>
        <li>Церква Азамкірхе (XVIII ст.)</li>
        <li>Ратуша XV ст.</li>
        <li>Палац (резиденція електора) XVI—XIX ст.</li>
        <li>Барочний палацово-парковий комплекс Німфенбург</li>
        <li>Комплекс олімпійських будівель (споруджений до Олімпійських ігор 1972 року).</li>
    </ul>
</body>
</html>